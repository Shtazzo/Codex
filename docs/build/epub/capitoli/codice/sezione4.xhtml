<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <meta charset="utf-8" />
    <meta name="viewport" content="width=device-width, initial-scale=1.0" /><meta name="generator" content="Docutils 0.18.1: http://docutils.sourceforge.net/" />

    <title>Capo IV - Rapporti Esterni</title>
    <link rel="stylesheet" type="text/css" href="../../_static/pygments.css?v=8e8a900e" />
    <link rel="stylesheet" type="text/css" href="../../_static/epub.css?v=1d6d279e" />
    <link rel="stylesheet" type="text/css" href="../../_static/custom.css?v=df4ea891" /> 
  </head><body>

    <div class="document">
      <div class="documentwrapper">
          <div class="body" role="main">
            
  <section id="capo-iv-rapporti-esterni">
<h1><em>Capo IV - Rapporti Esterni</em></h1>
<section id="articolo-17-rapporti-con-le-istituzioni">
<h2>Articolo 17 - Rapporti con le istituzioni</h2>
<dl class="simple">
<dt><strong>17.1</strong></dt><dd><p>L’Ingegnere deve astenersi dall’avvalersi, in qualunque forma, per lo svolgimento degli incarichi professionali della collaborazione retribuita dei dipendenti delle Istituzioni se non espressamente a tal fine autorizzati.</p>
</dd>
<dt><strong>17.2</strong></dt><dd><p>L’Ingegnere che sia in rapporti di parentela, familiarità o frequentazione con coloro che rivestono incarichi od operano nelle Istituzioni deve astenersi dal vantare tale rapporto al fine di trarre utilità di qualsiasi natura nella sua attività professionale.</p>
</dd>
<dt><strong>17.3</strong></dt><dd><p>L’Ingegnere che assume cariche istituzionali, o sia nominato in una commissione o giuria, deve svolgere il proprio mandato evitando qualsiasi abuso, diretto o per interposta persona, dei poteri inerenti la carica ricoperta per trarre comunque vantaggi per sé o per altri; non deve, inoltre, vantare tale incarico al fine di trarne utilità nella propria attività professionale. Nello stesso modo, ove sia in rapporti di qualsiasi natura con componenti di commissioni aggiudicatici, non deve vantare tali rapporti per trarre vantaggi di qualsiasi natura per sé o per altri derivanti da tale circostanza.</p>
</dd>
</dl>
</section>
<section id="articolo-18-rapporti-con-la-collettivita">
<h2>Articolo 18 - Rapporti con la collettività</h2>
<dl class="simple">
<dt><strong>18.1</strong></dt><dd><p>L’Ingegnere è personalmente responsabile della propria opera nei confronti della committenza e la sua attività professionale deve essere svolta tenendo conto preminentemente della tutela della collettività.</p>
</dd>
</dl>
</section>
<section id="articolo-19-rapporti-con-il-territorio">
<h2>Articolo 19 - Rapporti con il territorio</h2>
<dl class="simple">
<dt><strong>19.1</strong></dt><dd><p>L’Ingegnere nell’esercizio della propria attività cerca soluzioni ai problemi a lui posti, che siano compatibili con il principio dello sviluppo sostenibile, mirando alla massima valorizzazione delle risorse naturali, al minimo consumo del territorio e al minimo spreco delle fonti energetiche.</p>
</dd>
<dt><strong>19.2</strong></dt><dd><p>Nella propria attività l’Ingegnere è tenuto, nei limiti delle sue funzioni, ad evitare che vengano arrecate all’ambiente nel quale opera alterazioni che possano influire negativamente sull’equilibrio ecologico e sulla conservazione dei beni culturali, artistici, storici e del paesaggio.</p>
</dd>
<dt><strong>19.3</strong></dt><dd><p>L’Ingegnere non può progettare o dirigere opere abusive o difformi alle norme e regolamenti vigenti.</p>
</dd>
</dl>
<hr class="docutils" />
</section>
</section>


            <div class="clearer"></div>
          </div>
      </div>
      <div class="clearer"></div>
    </div>
  </body>
</html>