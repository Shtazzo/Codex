<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <meta charset="utf-8" />
    <meta name="viewport" content="width=device-width, initial-scale=1.0" /><meta name="generator" content="Docutils 0.18.1: http://docutils.sourceforge.net/" />

    <title>Capo V - Rapporti con l’Ordine</title>
    <link rel="stylesheet" type="text/css" href="../../_static/pygments.css?v=8e8a900e" />
    <link rel="stylesheet" type="text/css" href="../../_static/epub.css?v=1d6d279e" />
    <link rel="stylesheet" type="text/css" href="../../_static/custom.css?v=df4ea891" /> 
  </head><body>

    <div class="document">
      <div class="documentwrapper">
          <div class="body" role="main">
            
  <section id="capo-v-rapporti-con-l-ordine">
<h1><em>Capo V - Rapporti con l’Ordine</em></h1>
<section id="articolo-20-rapporti-con-lordine-e-con-gli-organismi-di-autogoverno">
<h2>Articolo 20 - Rapporti con l’Ordine e con gli organismi di autogoverno</h2>
<dl class="simple">
<dt><strong>20.1</strong></dt><dd><p>L’appartenenza dell’Ingegnere all’Ordine professionale comporta il dovere di collaborare con il Consiglio dell’Ordine. Ogni Ingegnere ha pertanto l’obbligo, se convocato dal Consiglio dell’Ordine o dal suo Presidente, di presentarsi e di fornire tutti i chiarimenti richiesti.</p>
</dd>
<dt><strong>20.2</strong></dt><dd><p>L’Ingegnere deve provvedere regolarmente e tempestivamente agli adempimentieconomici dovuti nei confronti dell’Ordine.</p>
</dd>
<dt><strong>20.3</strong></dt><dd><p>L’Ingegnere si adegua alle deliberazioni del Consiglio dell’Ordine, se assunte nell’esercizio delle relative competenze istituzionali.</p>
</dd>
<dt><strong>20.4</strong></dt><dd><p>L’Ingegnere che abbia ricevuto una nomina a seguito di una segnalazione da parte dell’Ordine, della Consulta/Federazione o del CNI, deve:</p>
<ol class="loweralpha simple">
<li><p>comunicare tempestivamente al Consiglio le nomine ricevute in rappresentanza su segnalazione dello stesso o di altri organismi;</p></li>
<li><p>svolgere il mandato limitatamente alla durata prevista di esso;</p></li>
<li><p>accettare la riconferma consecutiva dello stesso incarico solo nei casi ammessi dal Consiglio o da altro organismo nominante;</p></li>
<li><p>prestare la propria opera in forma continuativa per l’intera durata del mandato, seguendo assiduamente e diligentemente i lavori che il suo svolgimento comporta, segnalando al Consiglio dell’Ordine con sollecitudine le violazioni di norme deontologiche delle quali sia venuto a conoscenza nell’adempimento dell’incarico comunque ricevuto;</p></li>
<li><p>presentare tempestivamente le proprie dimissioni nel caso di impossibilità a mantenere l’impegno assunto;</p></li>
<li><p>controllare la perfetta osservanza delle norme che regolano i lavori a cui si partecipa.</p></li>
</ol>
</dd>
<dt><strong>20.5</strong></dt><dd><p>L’Ingegnere è tenuto a rispettare le disposizioni di legge e regolamentari in materia elettorale, ivi incluse quelle delegate al Consiglio Nazionale degli Ingegneri. La violazione delle suddette disposizioni, laddove finalizzata ad anteporre interessi privati a quelli della categoria professionale e a compromettere, per l’effetto, la corretta composizione, il tempestivo insediamento o il regolare funzionamento degli organi di autogoverno della professione, configura un illecito disciplinare. Costituisce, in particolare, grave illecito disciplinare l’inosservanza, da parte dell’Ingegnere che intenda candidarsi a ricoprire la carica di Consigliere territoriale dell’Ordine o di Consigliere nazionale, del limite di mandati elettorali consecutivi stabilito all’art. 2 del Decreto del Presidente della Repubblica 8 luglio 2005 n.169 e dalla normativa vigente.</p>
</dd>
</dl>
<hr class="docutils" />
</section>
</section>


            <div class="clearer"></div>
          </div>
      </div>
      <div class="clearer"></div>
    </div>
  </body>
</html>