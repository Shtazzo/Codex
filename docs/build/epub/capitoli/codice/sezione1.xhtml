<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <meta charset="utf-8" />
    <meta name="viewport" content="width=device-width, initial-scale=1.0" /><meta name="generator" content="Docutils 0.18.1: http://docutils.sourceforge.net/" />

    <title>Capo I - Parte Generale</title>
    <link rel="stylesheet" type="text/css" href="../../_static/pygments.css?v=8e8a900e" />
    <link rel="stylesheet" type="text/css" href="../../_static/epub.css?v=1d6d279e" />
    <link rel="stylesheet" type="text/css" href="../../_static/custom.css?v=df4ea891" /> 
  </head><body>

    <div class="document">
      <div class="documentwrapper">
          <div class="body" role="main">
            
  <section id="capo-i-parte-generale">
<h1><em>Capo I - Parte Generale</em></h1>
<section id="articolo-01-principi-generali">
<h2>Articolo 01 - Principi Generali</h2>
<dl class="simple">
<dt><strong>1.1</strong></dt><dd><p>La professione di Ingegnere deve essere esercitata nel rispetto delle leggi e regolamenti emanati dallo Stato e/o dai suoi organi, dei principi costituzionali e dell’ordinamento comunitario.</p>
</dd>
<dt><strong>1.2</strong></dt><dd><p>Le prestazioni professionali dell’Ingegnere devono essere svolte tenendo conto della tutela della vita e della salute dell’uomo.</p>
</dd>
</dl>
</section>
<section id="articolo-02-finalita-e-ambito-di-applicazione">
<h2>Articolo 02 - Finalità e ambito di applicazione</h2>
<dl class="simple">
<dt><strong>2.1</strong></dt><dd><p>Le presenti norme si applicano agli iscritti ad ogni settore e in ogni sezione dell’albo, in qualunque forma gli stessi svolgano l’attività di Ingegnere e sono finalizzate alla tutela dei valori e interessi generali connessi all’esercizio professionale e del decoro della professione.</p>
</dd>
<dt><strong>2.2</strong></dt><dd><p>Le previsioni del presente Codice deontologico devono intendersi riferite a tutti i titoli professionali stabiliti dall’<em>art.45</em> del Decreto del Presidente della Repubblica <em>5 giugno 2001 n.328</em>, e sinteticamente indicati con il termine “<strong>Ingegnere</strong>”.</p>
</dd>
<dt><strong>2.3</strong></dt><dd><p>Chiunque eserciti la professione di Ingegnere in Italia è impegnato a rispettare e far rispettare il presente Codice Deontologico, anche se cittadino di altro Stato ed anche nel caso di prestazioni transfrontaliere occasionali temporanee.</p>
</dd>
<dt><strong>2.4</strong></dt><dd><p>Il rispetto delle presenti norme è dovuto anche per prestazioni rese all’estero, unitamente al rispetto delle norme etico-deontologiche vigenti nel paese in cui viene svoltala prestazione professionale.</p>
</dd>
</dl>
<hr class="docutils" />
</section>
</section>


            <div class="clearer"></div>
          </div>
      </div>
      <div class="clearer"></div>
    </div>
  </body>
</html>