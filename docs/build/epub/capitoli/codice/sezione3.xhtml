<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <meta charset="utf-8" />
    <meta name="viewport" content="width=device-width, initial-scale=1.0" /><meta name="generator" content="Docutils 0.18.1: http://docutils.sourceforge.net/" />

    <title>Capo III - Rapporti Interni</title>
    <link rel="stylesheet" type="text/css" href="../../_static/pygments.css?v=8e8a900e" />
    <link rel="stylesheet" type="text/css" href="../../_static/epub.css?v=1d6d279e" />
    <link rel="stylesheet" type="text/css" href="../../_static/custom.css?v=df4ea891" /> 
  </head><body>

    <div class="document">
      <div class="documentwrapper">
          <div class="body" role="main">
            
  <section id="capo-iii-rapporti-interni">
<h1><em>Capo III - Rapporti Interni</em></h1>
<section id="articolo-13">
<h2>Articolo 13</h2>
<dl class="simple">
<dt><strong>13.1</strong></dt><dd><p>L’Ingegnere deve improntare i rapporti professionali con i colleghi alla massima lealtà e correttezza, allo scopo di affermare una comune cultura ed identità professionale pur neidifferenti settori in cui si articola la professione.</p>
</dd>
<dt><strong>13.2</strong></dt><dd><p>Costituisce infrazione alla regola deontologica l’utilizzo di espressioni sconvenienti od offensive negli scritti e nell’attività professionale in genere, sia nei confronti dei colleghi che nei confronti delle controparti e dei terzi.</p>
</dd>
<dt><strong>13.3</strong></dt><dd><p>L’Ingegnere deve astenersi dal porre in essere azioni che possano ledere, con critiche denigratorie o in qualsiasi altro modo, la reputazione di colleghi o di altri professionisti.</p>
</dd>
<dt><strong>13.4</strong></dt><dd><p>L’Ingegnere non deve mettere in atto comportamenti scorretti finalizzati a sostituire in un incarico un altro Ingegnere o altro tecnico, già incaricato per una specifica prestazione.</p>
</dd>
<dt><strong>13.5</strong></dt><dd><p>L’Ingegnere che sia chiamato a subentrare in un incarico già affidato ad altri potrà accettarlo solo dopo che il committente abbia comunicato ai primi incaricati la revoca dell’incarico per iscritto; dovrà inoltre informare per iscritto i professionisti a cui subentra e il Consiglio dell’Ordine.</p>
</dd>
<dt><strong>13.6</strong></dt><dd><p>In caso di subentro ad altri professionisti in un incarico l’Ingegnere subentrante deve fare in modo di non arrecare danni alla committenza ed al collega a cui subentra.</p>
</dd>
<dt><strong>13.7</strong></dt><dd><p>L’Ingegnere sostituito deve adoperarsi affinché la successione del mandato avvenga senza danni per il committente, fornendo al nuovo professionista tutti gli elementi per permettergli la prosecuzione dell’incarico.</p>
</dd>
<dt><strong>13.8</strong></dt><dd><p>L’Ingegnere sottoscrive prestazioni professionali con incarico affidato congiuntamente a più professionisti, in forma collegiale o in gruppo, solo quando siano rispettati e specificati i limiti di competenza professionale, i campi di attività e i limiti di responsabilità dei singoli membri del collegio o del gruppo. Tali limiti dovranno essere dichiarati sin dall’inizio della collaborazione.</p>
</dd>
<dt><strong>13.9</strong></dt><dd><p>L’Ingegnere collabora con i colleghi e li supporta, ove richiesto, nel caso subiscano pressioni lesive della loro dignità personale e della categoria.</p>
</dd>
</dl>
</section>
<section id="articolo-14-rapporti-con-collaboratori">
<h2>Articolo 14 - Rapporti con collaboratori</h2>
<dl class="simple">
<dt><strong>14.1</strong></dt><dd><p>L’Ingegnere può ricorrere sotto la propria direzione e responsabilità a collaboratori e, più in generale, all’utilizzazione di una organizzazione stabile.</p>
</dd>
<dt><strong>14.2</strong></dt><dd><p>I rapporti fra Ingegneri e collaboratori sono improntati alla massima correttezza.</p>
</dd>
<dt><strong>14.3</strong></dt><dd><p>L’Ingegnere assume la piena responsabilità della organizzazione della struttura che utilizza per eseguire l’incarico affidatogli, nonché del prodotto della organizzazione stessa; l’Ingegnere si assume la responsabilità dei collaboratori per i quali deve definire, seguire e controllare il lavoro svolto e da svolgere.</p>
</dd>
<dt><strong>14.4</strong></dt><dd><p>L’Ingegnere nell’espletare l’incarico assunto si impegna ad evitare ogni forma di collaborazione che possa identificarsi con un subappalto non autorizzato del lavoro intellettuale o che porti allo sfruttamento di esso; deve inoltre rifiutarsi di legittimare il lavoro abusivo.</p>
</dd>
<dt><strong>14.5</strong></dt><dd><p>L’Ingegnere deve improntare il rapporto con collaboratori e tirocinanti alla massima chiarezza e trasparenza.</p>
</dd>
<dt><strong>14.6</strong></dt><dd><p>Nei rapporti con i collaboratori e i dipendenti, l’Ingegnere è tenuto ad assicurare ad essi condizioni di lavoro e compensi adeguati.</p>
</dd>
<dt><strong>14.7</strong></dt><dd><p>Nei rapporti con i tirocinanti, l’Ingegnere è tenuto a prestare il proprio insegnamento professionale e a compiere quanto necessario per assicurare ad essi il sostanziale adempimento della pratica professionale, sia dal punto di vista tecnico/scientifico, sia dal punto di vista delle regole deontologiche.</p>
</dd>
<dt><strong>14.8</strong></dt><dd><p>Parimenti l’Ingegnere tirocinante deve improntare il rapporto con il professionista, presso il quale svolge il tirocinio, alla massima correttezza, astenendosi dal porre in essere qualsiasi atto o condotta diretti ad acquisire in proprio i clienti dello studio presso il quale ha svolto il tirocinio.</p>
</dd>
</dl>
</section>
<section id="articolo-15-concorrenza">
<h2>Articolo 15 - Concorrenza</h2>
<dl>
<dt><strong>15.1</strong></dt><dd><p>La concorrenza è libera e deve svolgersi nel rispetto delle norme deontologiche secondo i principi fissati dalla normativa e dall’ordinamento comunitario.</p>
</dd>
<dt><strong>15.2</strong></dt><dd><p>L’Ingegnere si deve astenere dal ricorrere a mezzi incompatibili con la propria dignità per ottenere incarichi professionali, come l’esaltazione delle proprie qualità a denigrazione delle altrui o fornendo vantaggi o assicurazioni esterne al rapporto professionale.</p>
</dd>
<dt><strong>15.3</strong></dt><dd><p>È sanzionabile disciplinarmente la pattuizione di compensi manifestamente inadeguati alla prestazione da svolgere. In caso di accettazione di incarichi con corrispettivo che si presuma anormalmente basso, l’Ingegnere potrà essere chiamato a dimostrare il rispetto dei principi di efficienza e qualità della prestazione. La violazione, da parte del professionista, dell’obbligo di convenire o di preventivare un compenso che sia giusto, equo e proporzionato alla prestazione professionale richiesta e determinato in applicazione dei parametri previsti dai pertinenti decreti ministeriali, è sanzionata a giudizio del Consiglio di disciplina territoriale, ai sensi dell’art.5, comma 5, della <em>legge 21 aprile 2023 n.49</em>.</p>
</dd>
<dt><strong>15.4</strong></dt><dd><p>La violazione dell’obbligo di avvertire il cliente, nei soli rapporti in cui la convenzione, il contratto o comunque qualsiasi accordo con il cliente siano predisposti esclusivamente dal professionista, che il compenso per la prestazione professionale deve rispettare in ogni caso, pena la nullità della pattuizione, i criteri stabiliti dalle disposizioni della legge 21 aprile 2023 n. 49 e dalle altre leggi in vigore è sanzionata a giudizio del Consiglio di disciplina territoriale, ai sensi dell’art.5, comma 5, della legge citata.</p>
</dd>
<dt><strong>15.5</strong></dt><dd><p>L’illecita concorrenza può manifestarsi in diverse forme:</p>
<blockquote>
<div><ol class="loweralpha simple">
<li><p>critiche denigratorie sul comportamento professionale di un collega;</p></li>
</ol>
<p>b. attribuzione a sé della paternità di un lavoro eseguito in
collaborazione senza che sia chiarito l’effettivo apporto dei
collaboratori;</p>
<p>c. attribuzione a se stessi del risultato della prestazione professionale
di altro professionista;</p>
<p>d. utilizzazione della propria posizione o delle proprie conoscenze
presso Amministrazioni od Enti Pubblici per acquisire incarichi
professionali direttamente o per interposta persona;</p>
<p>e. partecipazione come consulente presso enti banditori o come membro di commissioni giudicatrici di concorsi che non abbiano avuto esito conclusivo per accettare incarichi inerenti alla
progettazione che è stata oggetto del concorso;</p>
<p>f. abuso di mezzi pubblicitari della propria attività professionale e che
possano ledere in vario modo la dignità della professione.</p>
</div></blockquote>
</dd>
</dl>
</section>
<section id="articolo-16-attivita-in-forma-associativa-o-societaria">
<h2>Articolo 16 - Attività in forma associativa o societaria</h2>
<dl class="simple">
<dt><strong>16.1</strong></dt><dd><p>Nel caso in cui l’attività professionale, anche di tipo interdisciplinare, sia svolta in forma associativa o societaria nei modi e nei termini di cui alle norme vigenti, le prestazioni professionali devono essere rese sotto la direzione e responsabilità di uno o più soci/associati, il cui nome deve essere preventivamente comunicato al committente.</p>
</dd>
<dt><strong>16.2</strong></dt><dd><p>Gli Ingegneri che intendono esercitare l’attività in forma associata, esclusiva o non esclusiva, devono stabilire per iscritto i termini dei reciproci impegni e la durata del rapporto professionale e, nel caso di incarichi congiunti, devono rispettare i campi e i limiti di responsabilità dei singoli membri del collegio o del gruppo ed a dichiarare tali limiti sin dall’inizio della collaborazione</p>
</dd>
<dt><strong>16.3</strong></dt><dd><p>Nel caso di associazione professionale è disciplinarmente responsabile soltanto l’Ingegnere o gli Ingegneri a cui si riferiscano i fatti specifici commessi.</p>
</dd>
<dt><strong>16.4</strong></dt><dd><p>La forma dell’esercizio professionale non muta le responsabilità professionali derivanti dall’operato dell’Ingegnere nei confronti della committenza e della collettività. Del comportamento dell’Ingegnere nell’ambito dell’attività della società di cui è socio, risponde deontologicamente anche la società iscritta all’Albo.</p>
</dd>
</dl>
<hr class="docutils" />
</section>
</section>


            <div class="clearer"></div>
          </div>
      </div>
      <div class="clearer"></div>
    </div>
  </body>
</html>