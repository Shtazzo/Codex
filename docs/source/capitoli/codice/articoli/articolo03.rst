Articolo 03 - Doveri dell’Ingegnere
-----------------------------------


**3.1**

	L’Ingegnere sostiene e difende il decoro e la reputazione della propria professione.

**3.2**

	L’Ingegnere accetta le responsabilità connesse ai propri compiti e dà garanzia di poter rispondere degli atti professionali svolti.

**3.3**

	L’Ingegnere deve adempiere agli impegni assunti con diligenza, perizia e prudenza e deve informare la propria attività professionale ai principi di integrità, lealtà, chiarezza, correttezza e qualità della prestazione.

**3.4**

	L’Ingegnere ha il dovere di conservare la propria autonomia tecnica e intellettuale, rispetto a qualsiasi forma di pressione e condizionamento esterno di qualunque natura.

**3.5**

	Costituisce infrazione disciplinare l'evasione fiscale e/o previdenziale definitivamente accertata. 


----

.. 